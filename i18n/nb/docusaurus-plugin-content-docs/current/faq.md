---
id: faq
title: Ofte stilte spørsmål
sidebar_label: Ofte stilte spørsmål
---


:::tip Tips

Ta kontakt med oss på contact@estraad.com hvis du har spørsmål som ikke dekkes av dette dokumentet. Vi svarer så fort vi har anledning. Skriv gjerne til oss på norsk.

:::

:::note Merk

Vennligst sørg for at du benytter den anbefalte nettleseren og oppsettet som beskrives i [velkommen](welcome.md) før du går videre i dette dokumentet.

:::

#### Jeg forsøker å logge inn, men får ingen epost tilsendt

Vennligst gi systemet opp til 5 minutter for å levere eposten. Sørg også for å sjekke "søppelpost"/"spam"-mapper, da noen systemer kan være ivrige i filtreringen.

Hvis du forsøker å logge inn igjennom en lenke som ikke er meet.estraad.com, for eksempel ved et skreddersydd arrangement, kan det hende at arrangementet er skrudd på med hvitelisting. Hvitelisting betyr at du ikke kan logge på med mindre din epost er forhåndsgodkjent. I dette tilfellet anbefaler vi at du tar kontakt med arrangøren av arrangementet.

---

#### Jeg blir kastet ut av rommet, eller får "tilkoblingsfeil" når jeg laster inn rommet.

Denne feilen kan oppstå hvis du forsøker å delta i et rom på et restriktivt nettverk.

Vi anbefaler å forsøke et annet nettverk, bruke VPN-tilkobling, eller forhøre deg med din IT-avdeling. Vi har teknisk informasjon som en nettverksansvarlig kan benytte seg av for å hjelpe deg videre.
Se vår dokumentasjon for [feilsøking av nettverk og tilkobling](connectivity)
 
 
---

#### Jeg kan ikke høre når andre prater / Ingen lyd

Vennligst sjekk at din datamaskins lydinnstillinger er i orden.
Estraad fungerer som en helt normal nettside, og kan ikke konfigurere lydinnstillingene på datamaskinen din. Test gjerne lyden på andre nettsider, som for eksempel youtube.com, for å sjekke at det ikke er noe feil med ditt lydoppsett.

Dersom lyden fungerer på andre nettsider, ta kontakt med oss for å feilsøke lydproblemene.

---

#### Nettsiden er helt hvit

Forsøk å åpne nettsiden i Privat Modus (Også kjent som Incognito). I Google Chrome, åpne menyknappen øverst i høyre, og trykk "Nytt inkognitovindu". Dersom nettsiden fungerer i inkognitovindu, må duslette "cookies" som beskrevet her:
- [Google Chrome](https://support.google.com/chrome/answer/95647?hl=no)
- [Firefox](https://support.mozilla.org/no/kb/slett-informasjonskapsler-fjerne-informasjon-netts)

---

#### Jeg får ikke styrt volumet på videoer

Dette er en kjent feil i Safari-nettleseren og noen mobil-enheter. Vennligst benytt en av de anbefalte nettleserene slik som beskrevet i [velkommen](welcome.md).

---

#### Jeg får melding om at enheten ikke støttes (Device is not supported)

Dessverre er det slik at 3D-applikasjoner i nettlesere er en relativt ny teknologi med begrenset støtte hos eldre enheter. Vi forsøker å støtte så mange enheter som mulig, og vi anbefaler å dobbeltsjekke at du benytter en av våre anbefalte nettlesere i [velkommen](welcome.md) før du prøver noe annet. Ofte fungerer applikasjonen på eldre enheter så lenge du benytter riktig nettleser.

Vi anbefaler at du benytter en relativt moderne (2014++) datamaskin (or iPad, iPhone, etc) og et moderne operativsystem slik som MacOS, Windows 10, eller GNU/Linux med en nettleser som støtter WebGL-teknologi.

---

#### En bruker i rommet oppfører seg ikke / Jeg vil kaste ut en bruker

Send oss en epost på contact@estraad.com med navnet på vedkommende og romkoden / lenke til rommet.

---

#### Kan vi sende private chatte-meldinger til hverandre?

For øyeblikket er det ikke mulig å sende private meldinger til andre brukere. Det er noe vi kontinuerlig vurderer, men for øyeblikket har vi full fokus på kommunikasjon med stemmeoverføring. Hvis du vil snakke med noen privat og har mulighet til å bruke mikrofon, kan du og vedkommende begeve dere vekk fra andre brukere.
